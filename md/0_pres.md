
# Presentazioni
![davide](http://dpoggiali.altervista.org/images/davide.jpg)
Mi chiamo Davide, sono assegnista postDoc nel Dipartimento di Matematica, Università di Padova.
Nel 2017 ho svolto alcune supplenze nelle Scuole Superiori, e ho cominciato a usare Python come supporto intergrativo per alcuni moduli didattici. 

Python è un linguaggio di scripting moderno, versatile ed elegante. La sua curva di apprendimento è considerata poco ripida. Lo ritengo un valido strumento di aiuto didattico per le seguenti ragioni:

* Gli studenti vedono applicati i concetti appena appresi sullo schermo (vedi la famosa domanda "A cosa serve..?").
* L'insegnante riesce con semplici righe di codice ad evidenziare i concetti-chiave.
* Alcuni degli studenti si appassionano alla materia, trovando nella programmazione uno sbocco "naturale" alle proprie inclinazioni.
* La materia guadagna in concretezza agli occhi degli studenti.

Questo workshop raccoglie una serie di proposte su come organizzare una parte di alcune unità didattiche. A seconda della quantità di tempo che il docente prevede di dedicare, si può decidere di:

* Insegnare i rudimenti di Python agli studenti, eventualmente aiutati dai colleghi di informatica.
* Mostrare gli esempi di codice senza insegnare il linguaggio, richiedendo in verifica solo l'apprendimento dei concetti-chiave.

Pronti? [Via!](index.ipynb)
